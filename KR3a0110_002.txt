# -*- mode: mandoku-view; -*-
#+TITLE: 御覽經史講義
#+DATE: 2015-08-24 23:01:48.432831
#+PROPERTY: ID KR3a0110
#+PROPERTY: BASEEDITION WYG    
#+PROPERTY: JUAN [進表]
<pb:KR3a0110_WYG_002-1a>¶
　　協辦大學士戸部尚書兼署吏部尚書暫管翰林院掌院事務(臣/)蔣溥等謹¶
　奏(臣/)等奉¶
㫖纂輯¶
御覽經史講義告竣謹繕寫進¶
　呈伏候¶
睿鑒(臣/)等竊惟皇初之世學與政本無可分周秦以還¶
　　治與教始岐為二所以卿士敷陳恒詳官禮之體¶
　　要儒生訓詁惟究性命之精微雖有匡董最醇洛¶
<pb:KR3a0110_WYG_002-1b>¶
　　閩極粹不負所學獨得其宗苐各成一家之言罕¶
　　克覩會歸之極欽惟我¶
皇上¶
　躬上聖之姿¶
　心下學之訓¶
　維天不已體乾健以自强¶
　如日方中煥離明而繼照¶
　兢兢業業紹執中精一之心傳¶
<pb:KR3a0110_WYG_002-2a>¶
　蕩蕩巍巍綜成功文章之道統豈兹芻蕘之謭陋可¶
　　禆¶
山海之崇深祗以道重本圖士期實學令各抒其一得¶
　　寄好察於邇言爰¶
命翰詹科道分録經史進呈披閲年多篇章日富載加¶
　　選輯以備覽觀(臣/)等於詮次之下敬繹¶
敷言一十五條三千餘字究天人之奥昭若發蒙考治¶
　　忽之由較如畫一圖書竒耦悟徹羲爻雅頌典謨¶
<pb:KR3a0110_WYG_002-2b>¶
　　神追孔思正誼明道嘉漢儒之言仁愼始圖終論¶
　　唐宗之納諫乃至誠明億逆之辨深契本源遂使¶
　　濓溪傳道之心上融洙泗凡此微言大義祇舉一¶
　　隅有能觸類引伸可該萬彚譬諸風雷鼓舞民遷¶
　　善而不知雲漢昭回物有生而共覩其或簡牘汗¶
　　漫辭㫖繁蕪雖葑菲時有可收抑榛楛殊多未剪¶
　　而片長不棄奥義宏宣屢¶
賜對於青蒲或¶
<pb:KR3a0110_WYG_002-3a>¶
寵題於丹扆斯即漢唐勵精之世無此交孚亦惟舜禹¶
　　樂善之誠若合符節遭逢極盛感激難名者矣(臣/)¶
　　等志切賡颺才慚獻納憶昔年之論列未有嘉謨¶
　　幸今日之研摩重紆¶
帝眷詳加校勘審定去留解經務取夫謹嚴論史尤登¶
　　其簡要名臣之有奏議附史以傳性理暢於先儒¶
　　與經為翼録一十二年所積為三十一卷之書仰¶
　　佐¶
<pb:KR3a0110_WYG_002-3b>¶
觀文敢云資治登¶
綸音於卷首天不可階羅衆製以盈函星惟羣拱何意¶
　　尋章摘句得承¶
&KR0595;訓以同編庶㡬遵路近光永頌¶
髙深於莫贊(臣/)等無任激切屏營之至謹具摺恭¶
　進以¶
聞¶
<pb:KR3a0110_WYG_002-4a>¶
　　　　　　　　刑部尚書協辦陜甘總督(臣/)劉統勲¶
　　　　　　　　工部尚書兼管刑部尚書事務(臣/)汪由敦¶
　　　　　　　　吏部右侍郎(臣/)嵇　璜¶
　　　　　　　　禮部左侍郎暫管掌院事務(臣/)介　福¶
　　　　　　　　原任刑部左侍郎(臣/)錢陳羣¶
　　　　　　　　禮部右侍郎(臣/)嵩　夀¶
　　　　　　　　兵部左侍郎(臣/)觀　保¶
　　　　　　　　原任兵部左侍郎(臣/)彭啟豐¶
<pb:KR3a0110_WYG_002-4b>¶
　　　　　　　　内　閣　學　士(臣/)金徳瑛¶
　　　　　　　　侍　讀　學　士(臣/)莊存與¶
　　　　　　　　編　　　　　修(臣/)錢汝誠¶
